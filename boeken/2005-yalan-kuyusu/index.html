<!DOCTYPE html>
<html lang="en">
<head>
	<meta charset="utf-8">
	<meta name="author" content="Ali Şerik">
  	<meta name="email" content="info@aliserik.com">
  	<title>Ali Şerik / Yalan Kuyusu</title>
  	<link rel="stylesheet" href="/styles.css">
  	<link rel="stylesheet" href="/boeken/styles.css">
</head>
<body>

<div id="sidebar"></div>

<div id="midbar" style="background: url('cover.jpg') no-repeat top left; background-size: cover; background-position: center;"></div>

<div id="content">

	<nav id="menu">
		<ul>
			<li class="inactive"><a href="/"><span class="nl">Boeken</span><span class="tr">Kitaplar</span></a></li>
			<li class="inactive"><a href="/auteur/"><span class="nl">Auteur</span><span class="tr">Hakkında</span></a></li>
		</ul>
	</nav>

	<div class="poem">
		<h1>YÜREĞİM</h1>
		<p>
			Yüreğim kanatları yolunan kelebek<br/>
			gidiyorum kelimenin uçurumundan kendimi atmaya<br/>
			Yaşam denilen uzun rüya<br/>
			yüzünü yıkar anıların gökyüzünde
		</p>
		<p>
			Yelkenleri açtım günlerin sayfa aralığında <br/>
			ısırgan otunu sürüyorum huysuz acılarıma<br/>
			Ölenlerin kalyonlarını demirlerim kalbime<br/>
			ama nedense tüm küreklerim kırık
		</p>
		<p>
			Ayrılıklarla nikâhlandım, ondan mı bu acılar<br/>
			Sabrın tespih taşını yitirdim tarifsiz kederlerde <br/>
			kolay değil hataların önüne diz çöküp <br/>
			aynı yemini tekrarlamak
		</p>
		<p>
			Çiğnediğim rüzgârlar kırdı özgürlüğümü<br/>
			Duygularım yasaklanmış kitap <br/>
			duygularım kurşun yarası<br/>
			tüm silahlar yasak bana
		</p>
		<p>
			Bir erkek ne zaman soyunup sokağa çıksa<br/>
			çırılçıplak geri dönse<br/>
			kendisini terk eden kadının koynuna<br/>
			işte böylesi bir çaresizlik içinde <br/>
			gururumun bileği taşı<br/>
			Yüreğim kanatları yolunan kelebek<br/>
		</p>
	</div>

	<div class="poem">
		<h1>PARK</h1>
		<p>
			Çocukluğumu kıran parka gizlendim<br/>
			işte burada karşılaştım hayatın acımasız cinsiyetine <br/>
			Kartal kanatlı yetimlik duygusu<br/>
			Ocakları sönmüş eveler doldururdu gece saatinde burayı<br/>
			birde gözü kanlı delikanlıların kavgaları  <br/>
			Buraya haftalardır tıraş olmayan sarhoşlar <br/>
			dünyalarından kaçıp gelirlerdi <br/>
			ve baygın gözlerle nasıl da sarılırlardı <br/>
			ördek yürüyüşlü orospuların kalçalarına<br/>
			Unutulur mu bayrak ve balon satıcıları
		</p>
		<p>
			Burada hayatın fırınına düştüm<br/>
			öyle tez yandı ki tırnak altı<br/>
			Dişlerimin arasında kırdığım çekirdekler <br/>
			hep dönüştü yitirdiğim arkadaşlarıma<br/>
			sıcak ekmek kokusu vardı hepsisinin nefesinde<br/>
			Birde bekçilerin düdük sesleri <br/>
			kuru bir lokma gibi boğazımda düğümlenirdi
		</p>
		<p>
			Kestane ağacının gölgesinde ne zaman uykuya dalsam<br/>
			muhakkak uçurtma olur uçardım <br/>
			kuyruk olurdu okul teneffüsleri<br/>
			Okuduğum tüm çocuk kitapları her akşam vakti<br/>
			çocukluğumun mezarını örterdi
		</p>
		<p>
			Şimdi gözlerim böylesi parklarda ıslanır<br/>
			Burada ellerim kenetlenir boğazına<br/>
			bir uçurtma gibi ağacın dalına<br/>
			takılıp kalan çocuk seslerini duydukça
		</p>
	</div>

	<div class="poem">
		<h1>TOHUM</h1>
		<p>
			Bakarken vatanın unutulan sokaklarına<br/>
			bir kahve fincanı içinde, sığındım eski bir dosta<br/>
			Yüzündeki yara izi, kesik yeşil elma parçası<br/>
			gömmüş çekirdeğini sevdiğinin yüreğine <br/>
			sevdiği üstelik uzakta<br/>
			Onu düşündükçe çocukluğu geçer gözlerimin önünden<br/>
			Tahta bir atta binmiş el sallıyor annesine<br/>
			geceleri yetim bırakılmış yedi sekiz yaşları
		</p>
		<p>
			İlk yıllarında üzüntüleri şeker sanıp yerdi<br/>
			sitemleri suyu tükenmeyen değirmen<br/>
			Büyümesini öğrendi meze masasında ağlayan bıyıkların gözyaşında<br/>
			Büyük insanların dünyalarına girmekten öylesine korkardı ki<br/>
			yalanlar kuyusuna atılmasını yeğlerdi hep<br/>
			Şimdi düşünmemek için durmadan<br/>
			radyodaki tüm haber bültenlerini ezberler <br/>
			Kan damlıyor tekrarladığı tüm cümlelerden<br/>
			kısa ömrüne daha ne kadar hicran sığar<br/>
			Taşıyor dudaklarından ölümün akrep kuyruğu
		</p>
		<p>
			Şimdi tekrar oralardan ayrılıyorum<br/>
			dostumun kederli ve sıcak gözlerine<br/>
			baharda haberler toplamak için<br/>
			Oralardan uzaklaştıktan sonra <br/>
			serçe gibi sekerek girmiş güneş <br/>
			yüreğindeki kara tohuma
		</p>
	</div>

	<div class="poem">
		<h1>KEDİ</h1>
		<p>
			Kedi miyavlıyor sigara molasında<br/>
			işçiler yorgunluklarını yakıyorlar sigara dumanında<br/>
			Mart kedisi gibi dolaşıyor iş kazası<br/>
			İşçiler oltalarını atıyorlar <br/>
			yarın ola hayır olaya<br/>
			Kedi miyavlıyor, tulumun içinde çok dişli işsiz kalma korkusu<br/>
			Lekelerle dolu bir hayatı paylaşıyoruz<br/>
			beyaz gömleğimizin kirletmeden<br/>
			Kedi miyavlıyor makinenin sesine katarak sesini
		</p>
		<p>
			Kim örebilir işçilerin korkusundan grev<br/>
			Kedi miyavlıyor ekmek kutusundaki kırıntılar için<br/>
			İşçiler tezgâhın üstünde asılı suskunluklarını yontarlar
		</p>
	</div>

	<div class="poem">
		<h1>ODA</h1>
		<p>
			En son ne zaman dolaştı biri bu odada<br/>
			duvardaki resim hâlla aynı noktaya bakmakta<br/>
			çiçekler su istemiyor tavandan dökülen kireçlerden<br/>
			Zarflar bu saatten sonra açılsa da ne olacak<br/>
			yıldızlar sönmüş bu odanın içindeki gökyüzünden<br/>
			En son kimin sesi yankılanmıştı mutluluğun penceresinde<br/>
			kim ağlamıştı saadette atarken acılarını<br/>
			Hangi sohbetler ateşlendi burada<br/>
			hangi tartışma çamura düştü<br/>
			Suyu kim soğuttu, ateşin içine akıtarak suyu<br/>
			Sehpanın üstündeki spor magazinler gerçekten okundu mu<br/>
			fotoğraflar gerçeği olduğu gibi yansıttı mı okurun gözlerinde <br/>
			Roman en son ne zaman cana geldi<br/>
			kahraman okurun kucağında nasıl öldü<br/>
			Televizyondaki suikast haberi, elini kollunu <br/>
			sallayarak dolaştı mı bu dört duvar arasında<br/>
			Baktı mı buna benzer haberle ev sahibi<br/>
			ürkek misafirlerin gözlerinin içine<br/>
			Ruhi Su hangi koltukta ağırlandı<br/>
			Mozart kulağını koyduğunda masanın üstüne <br/>
			hangi müzik aletini kullanıyordu ev<br/>
			Kimin rüyası iskele kurdu burada ufak tefek şeylere<br/>
			korku nasıl bağlandı aklın kanatlarına<br/>
			Kaç kişi için kahvaltı kuruldu<br/>
			en son ne zaman dolaştı biri bu yürekte<br/>
			Hangi soruya cevap bulabilirim ki <br/>
			cevaplar sarılmışken susmaya
		</p>
	</div>

</div>

</body>
</html>
