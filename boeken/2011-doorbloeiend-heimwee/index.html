<!DOCTYPE html>
<html lang="en">
<head>
	<meta charset="utf-8">
	<meta name="author" content="Ali Şerik">
  	<meta name="email" content="info@aliserik.com">
  	<title>Ali Şerik / Doorbloeiend Heimwee</title>
  	<link rel="stylesheet" href="/styles.css">
  	<link rel="stylesheet" href="/boeken/styles.css">
</head>
<body>

<div id="sidebar"></div>

<div id="midbar" style="background: url('cover.jpg') no-repeat top left; background-size: cover; background-position: center;"></div>

<div id="content">

	<nav id="menu">
		<ul>
			<li class="inactive"><a href="/"><span class="nl">Boeken</span><span class="tr">Kitaplar</span></a></li>
			<li class="inactive"><a href="/auteur/"><span class="nl">Auteur</span><span class="tr">Hakkında</span></a></li>
		</ul>
	</nav>

	<div class="poem">
		<h1>NIET VOLDAAN</h1>
		<p>
			Ik trek eerst mijn jas uit, was tot nu toe mijzelf<br/>
			dan mijn trui, hemd, sokken en mijn onderbroek<br/>
			dit is niet genoeg, ik moet verder gaan<br/>
			Scheer mijn grijze haren tot onder het heimwee<br/>
			vragen breken open, antwoorden vallen weg<br/>
			Zwijgzaam kijkt mijn moeder achterom<br/>
			Scheer mijn oksels, borst, schaamhaar<br/>
			zelfs mijn ballen laat ik niet onbestraft<br/>
			Mijn ogen zijn donkerbruin als een tatoeage in het blonde dilemma<br/>
			met mijn wijsvinger haal ik ze er één voor één uit<br/>
			Ben niet tevreden, niet voldaan om aan te kunnen spoelen<br/>
			luister naar mijn stem, ik bespeur een messcherp dialect<br/>
			snij het weg met de stiletto van naaktmodellen<br/>
			Nog steeds val ik uit de grazende kudde, vervloekte vreemdeling<br/>
			tussen mijn verleden en heden woedt een burgeroorlog <br/>
			blijven de sterren over de aardverschuiving vallen<br/>
			trilt mijn hand in mijn schuilplaats     <br/>
			Mijn getinte huid verraadt mijn gehucht als een blinde vlek<br/>
			langzaam doe ik mijn lichtbruine huid uit<br/>
			alle aarzelingen bijeen schrapend, de hemel is van bloed<br/>
			Loop als een slaapwandelaar in mijn eierschaal,<br/>
			leugenaar van mijn eigen terreur, van mijn eigen vernedering<br/>
			Nu lachen ze mij weer uit met hun blauwe ogen, met hun onbegrip<br/>
			in hun blauwe glazen bol, ik de vervloekte bastaard<br/>
			omdat ik weer zo anders ben, zo teder bevlekt
		</p>
		<p class="note">
			Opgenomen als lied in de CD van Johan Meijer<br/>
			<strong>CD:</strong> Europeana Heute! Hier!<br/>
			<strong>Vertaald door:</strong> Diete Oudesluijs<br/>
		</p>
	</div>

	<div class="poem">
		<h1>WIJ KREGEN EEN GEIT CADEAU</h1>
		<p>
			Wij kregen een geit cadeau<br/>
			wat moeten wij met een geit dacht ik<br/>
			een lelijk beest met een sik<br/>
			om te grazen lieten wij haar in de tuin<br/>
			eerst at ze het gras op, daarna de schuur, de schutting<br/>
			waar is het mes, schreeuwde ik<br/>
			wij moeten dat beest slachten<br/>
			maak je geen zorgen zei mijn vrouw<br/>
			het is maar een mager geitje<br/>
			toen at het beest de voorgevel van het huis<br/>
			waar is het mes, schreeuwde ik nogmaals<br/>
			het is tegen de wet, zei mijn vrouw<br/>
			om een geit te slachten in je huis<br/>
			het dak van het huis was intussen verdwenen<br/>
			wij moeten aan de wet gehoorzamen<br/>
			zei mijn vrouw terwijl ze toekeek<br/>
			hoe haar garderobe verdween in de bek van het monster<br/>
			ik werd wanhopig, belde enkele vrienden<br/>
			ook zij hadden een geit cadeau gekregen<br/>
			het is ons lot zeiden de stemmen aan de andere kant<br/>
			mijn hele huis was verdwenen in dat monster<br/>
			nu loopt dat beest naar mijn auto<br/>
			laat het beest met rust, zei mijn vrouw<br/>
			wat hebben wij aan een auto<br/>
			als wij geen huis meer hebben<br/>
			toen liep de geit naar mijn vrouw<br/>
			ze schreeuwde van angst om hulp<br/>
			op de grond lag alleen nog het mes
		</p>
	</div>

	<div class="poem">
		<h1>PLUNDEREN</h1>
		<p>
			Toen ik aan de overkant kwam bij de berggeiten<br/>
			waren de bomen blauw met bruine takken<br/>
			de hemel geel<br/>
			de wolken onvervulbaar oranje<br/>
			de bloemen van edelstenen en zandkorrels<br/>
			klaprozen zo zwart als ebbenhout
		</p>
		<p>
			Ik zag groene koeien grazen op paars gras iets paradoxaals   <br/>
			paarden dronken roze water en hadden witte staarten met aardbeien<br/>
			struisvogels vlogen hoog in dit landschap<br/>
			ik kon erom lachen, ze konden nauwelijks vliegen<br/>
			rivieren stroomden bergopwaarts tot ze weer sneeuw werden
		</p>
		<p>
			Hier hoor ik thuis dacht ik<br/>
			voelde mij behaaglijk<br/>
			zelfingenomen, zelfverzekerd, opgelucht<br/>
			opgetogen, hier was vrede zonder een profeet<br/>
			toen riep een stem, “Kom terug<br/>
			wij missen je kameraad, bondgenoot, vriend”<br/>
			met de zachte stem van een maagd<br/>
			zo vrouwelijk, zo warm, zo teder<br/>
			wie kon het toch wezen dacht ik nieuwsgierig<br/>
			en natuurlijk oeroerdom
		</p>
		<p>
			Geïnteresseerd in de stem en haar verlangende kracht keerde ik terug<br/>
			liep aandachtig naar het groene gras<br/>
			naar de rode roos, naar de blauwe hemel, kleurloos water, gele tulpen<br/>
			en naar de zon die langzaam opkwam om de aarde op te warmen<br/>
			maar toen ik daar was, hoorde ik kinderen huilen<br/>
			vrouwen werden door hun mannen geslagen, dieren mishandeld<br/>
			en het onomkeerbare geweld verkropt in het geweten
		</p>
		<p>
			Toen wist ik dat ik niet meer terug kon<br/>
			ik was een onderdeel van onrecht en plunderen<br/>
			ook al had ik alleen maar de onschuld
		</p>
	</div>

	<div class="poem">
		<h1>WOORDEN UIT EEN HEILIG BOEK</h1>
		<p>
			De wereld klapt zijn ramen dicht<br/>
			als een doos die zijn deksel opent<br/>
			Erin zitten reizigers<br/>
			onder een treurwilg, imiterend  <br/>
			strijders van sektarisch geweld<br/>
			om woorden uit elkaar te scheuren, te binden aan vernedering<br/>
			Iemand kauwt een letter met speeksel van heiligen<br/>
			niemand bevat de klank, noodgedwongen afgesneden ledematen<br/>
			Een gezegde probeert te ontsnappen aan een verminking<br/>
			kinderen huilen in gebaren
		</p>
		<p>
			Commotie zit aan tafel, aan zijn kapstok een warboel<br/>
			glunderen staat voor het aanrecht, expressie leeg peuterend<br/>
			droefenis kookt zomaar wat, misschien een aanslag van het kapitaal<br/>
			speelruimte is al in stukken geknipt als kwetsuur op sterk water
		</p>
		<p>
			Op het karpet ingewanden van vrouwenrechten<br/>
			Sommigen zwieren als een slang bang voor de arend<br/>
			Sommigen snakken naar de zuiverheid van een verre lucht<br/>
			Sommigen sidderen in hun bodemloze streven naar koloniaal besluit<br/>
			Sommigen spugen naar de grensbewakers van aandeelhouders<br/>
			Sommigen proberen te bijten in een eenpersoonsbed<br/>
			Sommigen hakken zichzelf in sterfscènes
		</p>
		<p>
			Sommigen zoeken elkaar op om de drenkelingen te redden<br/>
			om in de chaos een nieuw woord te scheppen<br/>
			Sommigen blijven stilliggen, onder een sluier van dood en eeuwigheid
		</p>
		<p>
			De wereld klapt zijn ramen dicht, teleurgesteld<br/>
			als laatste kijkt de profeet naar buiten vanuit zijn kantoor<br/>
			met bitterballen in zijn hand
		</p>
	</div>

	<div class="poem">
		<h1>VOORDAT</h1>
		<p>
			Voordat ik door de voordeur naar binnen kwam<br/>
			aan de overvolle tafel aanschoof<br/>
			samen met de tafelgasten over de uitgespreide tuin keek<br/>
			twee klontjes suiker in de thee roerde<br/>
			Voordat men het over het weer had van vanochtend<br/>
			vanmiddag<br/>
			van morgen<br/>
			en over de onafhankelijke media<br/>
			de rechtvaardiging van de oorlog en de kandidatuur<br/>
			Voordat de gastvrouw piano speelde<br/>
			zodat woorden tot rust konden komen voor kruisbestuiving<br/>
			waarna grappen gemaakt zouden worden over kleine aardse dingen<br/>
			Voordat vrouwen over hun seks klaagden<br/>
			de kinderen aan bod zouden komen met hun ziektes en rapportcijfers<br/>
			de hond toch nog uitgelaten moest worden<br/>
			de flessen weer leeg zouden raken op sympathieke vluchtwegen<br/>
			gelukkige en bedronken mannen hun autoriteit wegzopen<br/>
			Voordat de nacht weer meester zou zijn over drugs en zwervers<br/>
			de verlichting in de slaapkamer zou aanspringen<br/>
			Voordat ik ook maar iets kon zeggen over inburgeringsbeleid<br/>
			kon men aan mij zien dat ik hier toch thuis was<br/>
			een andere keuze had ik immers niet<br/>
			zelfs ik was ervan overtuigd dat ik op deze drempel moest staan</p>
			maar een stem in mij weigerde om de voordeur te openen
		</p>
	</div>

</div>

</body>
</html>
